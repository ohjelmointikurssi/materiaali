---
title: Toisto
exercise_page: true
---
<h1>Toisto</h1>

<h2>Listat ja indeksi</h3>
<p>
  Tehtäväsarjassa 1 tutustuttiin listoihin, niiden luontiin, niiden loppuun tai alkuun lisäämiseen ja lopusta tai alusta poistamiseen.
</p>

<p>
  Indeksin käyttö on myös hyödyllistä listojen kanssa, koska sillä voi viitata tiettyyn objektiin listassa. Listassa voidaan ajatella olevan numerointi, joka alkaa nollasta. Tämän ansiosta listan ensimmäistä alkiota voi käyttää kirjoittamalla <code>lista[0]</code>. Listan toista alkiota voi vastaavasti käyttää kirjoittamalla <code>lista[1]</code> ja niin edelleen.
</p>

<p>
  Alla esimerkki koodista, joka tulostaa yksitellen kaikki listan alkiot:
</p>
<p>
<pre><code class="javascript">var lista = [1, 3, 3, 7];
var indeksi = 0;
while(true) {
  console.log(lista[indeksi]);        // Tulostetaan listan alkio indeksin kohdalta
  indeksi = indeksi + 1;              // Kasvatetaan indeksiä
  if (indeksi >= lista.length) {      // Tarkistetaan, pitääkö silmukan suoritus lopettaa.
    break;                            // Lopetetaan silmukan suoritus, jos indeksi oli tarpeeksi suuri
  }
}</code></pre>
</p>
<p>
  Huomioi yllä olevassa koodissa, että indeksin arvon tarkistuksessa on yhtäsuuruus mukana. Tämä johtuu siitä, että indeksointi alkaa nollasta - jos listan koko on 4, lista[4] viittaisi listan viidenteen alkioon, jota ei ole olemassa.
</p>

<h3>Listan alkioiden lukumäärän laskeminen</h3>
<p>
  <strong>Tehtävä</strong>: Laske listan alkioiden lukumäärä käyttämällä while-silmukkaa ja valmista lukumaara-muuttujaa. Tuloksen pitäisi olla 74.
</p>

<div data-type='tmc-exercise' data-id='2811'></div>

<h3>Listan alkioiden summan laskeminen</h3>
<p>
  <strong>Tehtävä</strong>: Laske listan alkioiden summa käyttämällä while-silmukkaa ja valmista summa-muuttujaa. Tuloksen pitäisi olla 1337.
</p>

<div data-type='tmc-exercise' data-id='2809'></div>

<h3>Listan alkioiden keskiarvon laskeminen</h3>
<p>
  <strong>Tehtävä</strong>: Laske listan alkioiden keskiarvo. Keskiarvon laskemisessa on hyötyä edellisistä kahdesta tehtävistä. Keskiarvon kaava on <code>(Alkioiden summa) / (Alkioiden lukumäärä)</code>. Osaatko tehdä tehtävän käyttämällä vain yhtä while-silmukkaa? Tuloksen pitäisi olla noin 18.
</p>

<div data-type='tmc-exercise' data-id='2810'></div>
